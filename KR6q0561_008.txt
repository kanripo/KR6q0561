#-*- mode: mandoku-view; -*-
#+DATE: 2015-08-30 21:54:04.266998
#+TITLE: 東山梅溪度禪師語錄
#+PROPERTY: CBETA_ID J39nB447
#+PROPERTY: ID KR6q0561
#+PROPERTY: SOURCE Jiaxing Canon Vol. 39, No. B447
#+PROPERTY: VOL 39
#+PROPERTY: BASEEDITION J
#+PROPERTY: WITNESS J
#+PROPERTY: LASTPB <pb:KR6q0561_J_008-0409b> 
#+PROPERTY: JUAN 8

 東山梅溪度禪師語錄卷第八¶
嗣法門人真解等編¶

佛祖贊¶

釋迦¶

#+BEGIN_VERSE
「　不住淨飯宮中偷走檀特山上無端夜睹明星便把¶奇哉三唱惑得三界十方四生九類一箇箇都從這¶裏趣向無狀無狀當時若遇得箇下毒手的一棒打¶殺免使在紙軸子上現這般色相
#+END_VERSE
」¶

接引¶

#+BEGIN_VERSE
「　無量壽王慈誨難量六八願偉九品蓮香致令賢愚¶老少與麼稱念男女貴賤如是舉揚是則是還犯一¶點執著且道是那一點是處俱堪垂接引何須定要¶往西方
#+END_VERSE
」¶

彌勒¶

#+BEGIN_VERSE
「　細行全沒麤糙無比露膊袒胸長笑不已一布袋不¶知是甚東西亙古亙今提在手裏如此這等失威儀¶的行徑秪可勾引兒童恣喜呵呵還說當來龍華會¶上度生但不知是阿誰許你
#+END_VERSE
」¶

觀音¶

#+BEGIN_VERSE
「　花綻真如面鳥啼自在心若從南海覓煙浪已千尋
#+END_VERSE
」¶

又¶

#+BEGIN_VERSE
「　觀來音儘有聽去說全無此理如能透圓通誰欠乎
#+END_VERSE
」¶

達磨¶

#+BEGIN_VERSE
「　一葦渡寒江九年渾若拙坐破半嶺雲突出一輪月
#+END_VERSE
」¶

又¶

#+BEGIN_VERSE
「　敗鈌梁王前含羞少室裡還怕少名聲又遣一隻履
#+END_VERSE
」¶

朝陽¶

#+BEGIN_VERSE
「　何年瓢笠寄幽林孤嘯渾忘秋與春一衲朝陽惟自¶補不知剪碎幾多雲
#+END_VERSE
」¶

對月
<pb:KR6q0561_J_008-0409c>¶

#+BEGIN_VERSE
「　幾幅袈裟搭半肩石床趺坐意悠然憑他嶺上松濤¶起秖把殘經對月看
#+END_VERSE
」¶

二仙圍碁圖¶

#+BEGIN_VERSE
「　不在洞中煉丹相攜松下娛樂盤中黑白分明切忌¶錯了那著
#+END_VERSE
」¶

三仙煉丹圖¶

#+BEGIN_VERSE
「　石上青松鬱鬱巖前細草芊芊會得者些生意何須¶共煉金丹
#+END_VERSE
」¶

盤龍蓮峰炤禪師¶

#+BEGIN_VERSE
「　形儀挺特氣岸孤清參無字旨契涅槃心瘦骨稜稜¶兮豎撐天地真風凜凜兮橫貫古今堂堂兮元代無¶雙客巍巍兮南滇第一人擬贊以鏗金戛玉之詞兮¶似一毫置於空界復贅以織錦迴文之句兮若一滴¶投於巨溟顧左右云且道此老有何奇特致令如是¶贊揚遂以筆點一點云鼻孔不離唇上搭眉毛秪在¶額頭橫
#+END_VERSE
」¶

密雲祖翁¶

#+BEGIN_VERSE
「　踏破桐棺山頂情與無情煥然拈出一條白棒到處¶血濺梵天
#+END_VERSE
」¶

破山師翁¶

#+BEGIN_VERSE
「　蓮眸炯碧螺髮髼鬆灑灑落落蕩蕩空空現身干戈¶叢裏垂手酒肉場中杖挑巫峽月繩繫錦江風掃五¶湖煙霧收四海獰龍人天遭害非細佛祖結冤甚洪¶咦好欲與伊三十拄杖貶向大千世界之外去秖因¶是我嫡骨師翁
#+END_VERSE
」¶

本師靈隱老人¶

#+BEGIN_VERSE
「　長髮臞形豆眼燕額象崖中箭雙桂出血蛇虺心腸¶綿團口舌銕航駕而鬼哭神號毒鼓撾而雲破石裂¶戴角虎生被他擒正法眼活遭他滅咦秪堪大地作¶津梁佛祖位中留不得
#+END_VERSE
」
<pb:KR6q0561_J_008-0410a>¶

又¶

#+BEGIN_VERSE
「　心澄皎月眼碧秋池不涉語路不墮見知掃凡聖跡¶蕩佛祖基逢善呵罵遇惡笑嘻飢處奪食痛處下錐¶聞者起憎見者生疑禍及兒孫了無盡期
#+END_VERSE
」¶

法周長老¶

#+BEGIN_VERSE
「　鶴髮銀鬚色衣朱履始遊南海岸上倚瘦笻而觀雲¶濤煙浪終歸雞足山中枕白石而聽松風鳥語不講¶清淨毘尼不弘圓頓教旨惟以松波挺特兒接續臨¶濟一枝矣(松波嗣野竹)
#+END_VERSE
」¶

潛靈法姪禪師¶

#+BEGIN_VERSE
「　剛軀銕面鶴頸龍頤承嶺南脈續濟北枝正法眼棒¶頭直指涅槃心喝下傳持致令華山點首𨹤嶺揚眉¶星辰倒挂日月顛推且道是阿誰竹帆法伯之家孫¶枕石道兄之嫡嗣
#+END_VERSE
」¶

月峰法姪禪師¶

#+BEGIN_VERSE
「　鬚髮若練顏面如童不隨時逕別展家風晝棒月皎¶夜喝日紅有時現清淨身古太虛而克滿有時出廣¶長舌正法眼以談空夫是之謂誰是異徵脫母腹丱¶歲斷塵勞秉雲腹毘尼受天湖心印眼空四海氣壓¶諸方的月峰
#+END_VERSE
」¶

厥中師¶

#+BEGIN_VERSE
「　眸若池清髮如雪白續月川脈派遠長秉完真毘尼¶淨潔或有時聽玄天宮外溪聲或有時觀棲霞頂上¶山色百八珠收放任其自由六字號旦夕未曾間歇¶我常相對話松間蓮香陣陣出長舌
#+END_VERSE
」¶

璞玉半身道影¶

#+BEGIN_VERSE
「　無邊梵行如冰潔一點禪心似鏡圓雖然相有三十¶二只露一半與人看
#+END_VERSE
」¶

西竺和尚說法圖¶

#+BEGIN_VERSE
「　眉高額廣貌古神清傳雙桂之脈續普門之燈喝下
<pb:KR6q0561_J_008-0410b>¶圓明正法眼杖頭點破涅槃心綠水揚眉視青山側¶耳聽等閒何處不慈雲
#+END_VERSE
」¶

四照禪師行樂圖¶

#+BEGIN_VERSE
「　脫略破格瀟灑不群現幻非幻之色相談空不空之¶禪心一緉草鞋踏五湖風月半枝竹杖掃四海煙雲¶眼底乾坤小胸中星斗明應堪扶起破沙盆
#+END_VERSE
」¶

自贊¶

霞章禪人請¶

#+BEGIN_VERSE
「　蚕眉橫額螺髮垂肩隨緣卓爾在處翛然蓬萊山下¶兮與牧兒樵子瀟灑棲霞頂上兮共片雲孤鶴盤桓¶喝下無聲兮冤結大地棒頭有眼兮血濺梵天謂是¶佛人未必信謂是祖亦未必然是是是是蜀永川張¶氏子遠承曹溪近嗣普門的梅溪老禪(靈老人曾開法於普門)
#+END_VERSE
」¶

了然上座請¶

#+BEGIN_VERSE
「　者個村僧何堪寫畫心比天高膽如斗大見佛便呵¶逢祖必罵攪渾江海半枝瘦笻惑亂人天滿口胡話¶休挂休挂急須扯碎付丙丁免使臭遺千古下
#+END_VERSE
」¶

慧穎上座請¶

#+BEGIN_VERSE
「　不讀孔孟書便欲敲詩作賦罔識祖師禪偏能講性¶說心七尺烏藤挑日月一個虛懷空古今或有時鬧¶市紅塵吹無孔笛或有時茅齋竹舍撫沒絃琴致令¶泥牛吼石女吟河為酪地變金是則是猶欠一種慈¶悲且那裏是欠慈悲處寶劍橫飛光爍爍野狐斬得¶血淋淋
#+END_VERSE
」¶

蘭章禪人請¶

#+BEGIN_VERSE
「　梅溪冷暖梅溪知梅溪飢飽梅溪識梅溪消息梅溪¶通梅溪真贊梅溪筆
#+END_VERSE
」¶

皎月侍者請¶

#+BEGIN_VERSE
「　造妖捏怪多般有持戒修行半點無地獄天堂留不¶住卻來紙上觜盧都
#+END_VERSE
」
<pb:KR6q0561_J_008-0410c>¶

又¶

#+BEGIN_VERSE
「　眼界空蕩頭髮髼鬆儘有麤惡全沒圓融見者遠離¶聞者弗從呵呵見人不彩沒傝[仁-二+(天/韭)]只得自題上一通
#+END_VERSE
」¶

行樂圖¶

#+BEGIN_VERSE
「　者箇散淡頭陀卻有無窮快活華王座不登金縷衣¶不著看山色以陶陶聽松聲而落落縱使公侯至卿¶相來一只相對他孤松下的羸鶴
#+END_VERSE
」¶

又¶

#+BEGIN_VERSE
「　孤嘯碧巖端不隨時逕遷趺蒲澄嶺月握杖掃林煙¶骨傲松雲淡情同花鳥翩相忘禪與道秪結水山緣
#+END_VERSE
」¶

長瑞劉夫人請¶

#+BEGIN_VERSE
「　這漢一生亂為到處胡做豎龜毛拂刺瞎三世諸佛¶眼睛拈兔角杖把斷歷代祖師要路致令木人月下¶嗔石女雲中怒且喜藏身在叫不響的山谷裏頭不¶然幾乎被劉夫人畫影圖形捉住是則是且道是何¶面孔眉毛不過八字橫耳朵無非左右豎咄
#+END_VERSE
」¶

省念尼禪人請¶

#+BEGIN_VERSE
「　這個老和尚就中難度量內藏殺活刀外現慈悲相¶惑人兩片皮見佛三十棒分付省念尼休寫他供養
#+END_VERSE
」¶

明徹戒子請¶

#+BEGIN_VERSE
「　口闊如滄海鬚長近俗容掃空文字見直指少林宗¶喝下開生面棒頭起臥龍恁般垂手處魔佛盡潛蹤
#+END_VERSE
」¶

六和戒子請¶

#+BEGIN_VERSE
「　斜披紫衣橫按白拂曹溪遠孫普門正續本自平常¶何曾悟入呵呵不是盡情說破伊幾乎被人喚作佛
#+END_VERSE
」¶

仁和戒子請¶

#+BEGIN_VERSE
「　一具傲骨到處惡聲不通世法不會無生三寸舌頭¶罵佛甚毒七尺拄杖打人最疼呵呵只因些子迥別¶致令天下人憎
#+END_VERSE
」¶

歌
<pb:KR6q0561_J_008-0411a>¶

#+BEGIN_VERSE
「　依雲壑結草廬字題石瘦骨對松孤半卷殘經香一¶爐識自心原是佛印破虛無又何須聲傳海宇名載¶祖圖遯跡林泉樂有餘
#+END_VERSE
」¶

#+BEGIN_VERSE
「　半塢竹一庭蘭檻橫曲水門抱層巒滄桑任變我何¶干識自心原是佛受用彌寬又何須禪酬柏子道示¶牡丹憑教枕石臥雲寒
#+END_VERSE
」¶

#+BEGIN_VERSE
「　耽泉石傲王公芋鋤嶺北芹採澗東一般自得趣無¶窮識自心原是佛五蘊頓空又何須臨機舞笏劈面¶張弓翛然無處不圓通
#+END_VERSE
」¶

#+BEGIN_VERSE
「　不釣譽不沽名閒看山色靜聽泉聲半肩破衲補雲¶輕識自心原是佛天地澄清又何須杖履煙水瓢笠¶風塵堪笑從前枉涉程
#+END_VERSE
」¶

#+BEGIN_VERSE
「　瀠澴水突兀山花供清翫竹伴幽閒乾坤別是非人¶間識自心原是佛理事雙圓又何須風前豎指肋下¶還拳覷破其中總一般
#+END_VERSE
」¶

#+BEGIN_VERSE
「　掃幽石坐蒲團境緣空寂性體輕安清風送處骨毛¶寒識自心原是佛粉碎機關又何須頻登投子幾上¶洞山任我卷舒在大圓
#+END_VERSE
」¶

#+BEGIN_VERSE
「　棲林野絕交遊猿鳥作伴風月為儔如茲脫略許誰¶酬識自心原是佛凡聖齊收又何須雨花動地化石¶點頭人人具足莫他求
#+END_VERSE
」¶

#+BEGIN_VERSE
「　無寵辱絕驕奢看魚吹浪聽鳥啼花清高莫比最堪¶誇識自心原是佛坐斷千差又何須凌風振鐸信手¶擎杈黃精一任飽煙霞
#+END_VERSE
」¶

#+BEGIN_VERSE
「　霞落澗風滿林為燈月朗護定雲深清幽境界暢虛¶襟識自心原是佛萬慮平沉又何須禪關吹燭雪夜¶睹星得來全不費思尋
#+END_VERSE
」¶

#+BEGIN_VERSE
「　柳垂圃竹掃階天然景概非假栽培任緣棲寄意悠¶哉識自心原是佛道眼豁開又何須橫拈白棒直指¶西來現成公案絕安排
#+END_VERSE
」
<pb:KR6q0561_J_008-0411b>¶

書問¶

復普安吳太守¶

籠南卓錫宦侶時逢雖有脫略名位瀟灑禪林者未¶
有如檀臺之真切也別後承寄佳章意句清逸不減¶
子瞻之風雖然第不識煙未磨管未搦時這些尖新¶
句子在甚麼處若見得親切是真現宰官身而說法¶
於當世又何須山僧雲外通關者哉謹復來韻傾蓋¶
投交天榜前(籠南有天榜山)深談未盡又南還寄來詩句惟¶
親道放去情懷秪愛山若使個中能格物何須雲外¶
乞通關慇勤說與知音者形影休分儒釋間。¶

復廣南姜副戎¶

十年未晤面千里尚同風大護法未必不然此說也¶
昨接瑤章併鴛鴦蓮檄如坐上品蓮臺而八萬四千¶
毛孔悉皆生香矣我大護法威鎮滇池德馨草木而¶
六詔之地無不應以希有之瑞愧山林野逸學淺才¶
疏弗能多吐筆花而為帥府生色雖賦詩四章不過¶
勉強應知交之教曷能盡善盡美哉上年二公郎入¶
滇曾寄拙錄三本想已叱存今寄雨花集二冊棲霞¶
草一本以供清翫待菊吐疏籬雁橫秋水遣徒來南¶
奉候亦未可定不宣。¶

與慧穎上座¶

客歲霞章旋知上座幽居泉石靜臥煙霞雖是識時¶
宜知進退但接物利生之要不可不預為操履若夫¶
避懶偷安就方取便非為後學無依亦且法門無補¶
山僧自入滇南任緣行寓或挂瓢笠於旅舍或踏霜¶
雪於長途無非流通此道報先師恩非有別意而取¶
如此之辛苦年來幻體多病鬢已添絲惟嗟佛日西¶
沉祖風落寞冀上座應宜鞭策力振綱宗致使曹源¶
復漲覺樹再春非但山僧有幸則法門亦有幸也。¶

與龍梅友人
<pb:KR6q0561_J_008-0411c>¶

行化之緣寧可末勝於始不可始勝於末末勝於始¶
萬不失一始勝於末萬無一得是知行化之士不可¶
不慎其始末得失也。¶

與安籠蘭總戎¶

日麗翫龍韜玉帶增山海之秀風和登虎閣錦袍吐¶
天地之春當此之際但不識大護法還念及天外孤¶
雲松間野鶴否想十年之前與大護法座分籠海景¶
眺榜山彈沒絃琴於柳營唱無生曲於帥府豈意十¶
年之後隔去關河七百里添來鬚鬢幾多霜空懷月¶
白風清徒頌渭雲江樹然關河不能間隔鬚鬢不能¶
更改的與大護法時時覿面日日談心我大護法未¶
必不然此說也待山搖艾虎旗池舞菖蒲劍定得烏¶
藤縱我新行腳寶帳還君舊話頭不悉。¶

與明副戎¶

鶴雲拖嶺膏雨凌空老檀越威鎮黔籠名喧滇楚其¶
間名山大川煙景如畫當此之際運於六韜發乎三¶
略沛然而為功為勳者不知其幾幾也山僧昔在籠¶
南承老檀越手垂回天力運轉地致令梵剎煥然諸¶
般成就已竟靈山之願矣不意分袂來省卓錫東山¶
被人喚作關山遠阻殊不知月下趺蒲風前酌茗之¶
間莫不與之晤對又何嘗違我老檀越哉今值花寫¶
陣圖鳥談兵法是以不違世相磨煙勒函一則以候¶
新禧一則以鳴謝悃但不識老檀越以時節毫楮而¶
見山僧耶不以時節毫楮而見山僧耶。¶

復開伯牟鄉紳¶

十餘年山僧昆池玩月檀越黔嶺鋤花殊不知月明¶
花笑之間我兩人莫不晤對及至握手東山談心幽¶
室與疇昔之盤桓宛然無異又何有分襟聚首之可¶
論哉忽接大教盥爇啟函讀至既辱故交何坐觀沉¶
淪而不為我作慈航之句令山僧可發一笑何也自
<pb:KR6q0561_J_008-0412a>¶
清源叨愛已來迄今十有七載每於覿面之際未嘗¶
不直截敷陳檀越來山僧則與之迎檀越去山僧則¶
與之送檀越舉杯山僧亦與之舉檀越拈箸山僧亦¶
與之拈誰謂正法眼藏涅槃玅心不與和盤托出檀¶
越何當面錯過之如此耶是知佛法在一切處一切¶
處即是佛法若離一切處別求至要則是撥波覓火¶
掘地尋天無有是處從上淑哲與士大夫提持此道¶
未有不在一切處而提持者也所以山谷居士問黃¶
龍禪師如何是吾無隱乎爾龍云公聞木犀花香麼¶
谷云聞龍云吾無隱乎爾谷當下大悟以是觀之則¶
佛法未嘗離一切處一切處未嘗不是佛法公既留¶
心此道應須舒頂𩕳眼作如是觀一朝摸著鼻孔始¶
知舉杯拈箸迎來送去以至玩月鋤花一切等處無¶
不是本有之道也。¶

與台星夏鄉紳¶

握別以來冰暑四易想名公未嘗不憶山僧而山僧¶
亦未嘗不憶名公也而今卓錫鎮西知音罕遇致令¶
一枝無孔笛灰砌塵凝無可弄處鎮日靜掩禪扉焚¶
香兀坐但不識何時水塘剎上與名公烹茗話道分¶
韻賦詩而再續勝緣哉不悉。¶

復蕭漢臣鄉紳¶

三十餘年不晤一旦聚首談心令人慶快何及昨接¶
華扎并佳製展讀之餘心目雙豁何期士林之中布¶
出此一天花雨也從來斷情見破疑網荷出格事非¶
大器大能血性男子不可況公高蹈山林交遊吾輩¶
應堪吹無孔笛賞太平時可惜聲前句子未遇其人¶
猶屬半邊漢在倘不吝步何妨乘春策杖再上棲霞¶
與公徹底道破做個在家和尚始不負重晤之機會¶
也謹復。¶

與方伯柯大檀越
<pb:KR6q0561_J_008-0412b>¶

承大檀越措愛已來彈指焂三載矣而敝山叢林炳¶
煥法道維新非大檀越偉護泉石曷能臻此殊勝之¶
若是但山僧德涼行薄福淺緣輕被境風吹向天涯¶
弗覺又違大教三季雖旦夕未獲共談實相而針劄¶
不入處無時不晤會焉近聞暫居林下靜息山齋聽¶
竹裏之清風對松間之明月若非塵空眼底垢淨胸¶
頭安得據此清虛境界雖錦衣玉食象簡金魚乃世¶
間之最貴正眼觀來亦不過花間露耳我佛有言一¶
切有為法如夢幻泡影大檀越未必不作如是觀待¶
冰解南明花開銅嶺定得再話西來也不悉。¶

候慕制臺¶

惟大檀越心存覺路意注禪宗遂能法席生輝祖庭¶
起色不獨象山撫掌亦且鳳嶺揚眉比望德雨恒霑¶
仁風永沐豈期相星高轉播美政於吳天祿位喬遷¶
遺甘棠於黔地致令水雲長戀龍象增思閒頌遺句¶
恍如對以芳型靜坐丹楹未免懷其信念但不識重¶
領大愛再續奇緣於何日也是用肅啟遙候萬安臨¶
穎瞻依曷勝眷念。¶

與張副戎¶

暌違台教瞬目忽三季矣雖杖扶煙水懷曠雲山而¶
於月夕風晨莫不為之晤會想東山叢林時叨弘護¶
事事自是如昔老檀臺未必肯負靈山之偕囑者乎¶
待律回太簇花柳爭春諒得旋省拜賀新禧也不悉。¶

與篤生傅邑宰¶

丙春一別彈指三周罕遇鱗鴻久疏音問正慕間忽¶
聞紫宸恩下榮任閩中想檀越大福德人自是化被¶
大福德地賀甚賀甚年來敝山叢林漸得彪炳已成¶
大觀悉仗檀越遠庇今幸祖夫人入閩特賦俚言一¶
律書之扇頭一則以候台禧一則以攄積悃希叱存¶
之俟緣熟何地此則一重公案耳。
<pb:KR6q0561_J_008-0412c>¶

與劉副戎¶

世間富莫過於俗林下窮莫過於僧何則富者凡祝¶
人之華誕不稱東海南山便頌冰桃雪藕今值大護¶
法華誕而我林下窮僧也無東海南山可稱亦無冰¶
桃雪藕可頌單以沒絃琴彈山水之清音無孔笛吹¶
梅花之古調雖然第不識大護法還謂富俗是還謂¶
窮僧是為我道將一句來此祝。¶

與陳守戎¶

客歲詩餞扇頭今年雁傳尺素雖雲山幾層間隔而¶
星月一樣圓明正所謂野色何曾山隔斷天光直與¶
水相連然此消息若非現將軍身行菩薩道者於此¶
孰能證之哉今命維那祝我劉大護法千春是以泐¶
函為慰第不識何時握手話千里同風之趣不悉。¶

復易文學¶

凡觀山須觀無色相山莫觀有色相山何則無色相¶
山慧山也有色相山我山也殊不知我山最高最深¶
最盛出黑暗氣象塞靈源蔽心目藏蓄識情惑業發¶
育妄想無明獨有慧山至清至淨至朗出光明氣象¶
貫九霄通六合藏蓄日月星辰發育山川草木若是¶
有血性男子不注慧不注我向日用尋常之中輕輕¶
舉足將兩山一踏粉碎然後掉過臂來并不見其色¶
相有無我慧間隔始知百億世界百億山河盡在自¶
己筆尖頭上又何須向外問高問深問盛問氣象問¶
藏蓄問發育耶先哲云山河天眼裏世界法身中謹¶
復。¶

復于野黃居士¶

昔覯芝眉未談西意竟不識足下個中脫略筆底琳¶
琅誠所謂當面錯過也客歲捧讀瓊篇心目雙豁而¶
言言字字悉皆道岸香雲禪天花雨敬羨敬羨來書¶
云見山僧錄中僧問如何是萬法歸一答曰雲散天
<pb:KR6q0561_J_008-0413a>¶
邊月僧曰一歸何處答曰春來樹上花似覺有箇入¶
處殊不知者箇事上依言語不得涉道理亦不得只¶
貴當陽薦取直下荷擔足下既立志不群心生好樂¶
不妨於展卷揮毫飛觴醉月以至日用尋常一切事¶
上翻覆研窮精細諦審忽然掉過臂來撥轉關去始¶
知雲散天邊月春來樹上花不我欺也到者境界不¶
獨萬法歸一一歸何處透則三千七百公案一大藏¶
教典墳無不透矣謹復。¶
¶
¶
¶
¶

　　　(都勻梓潼閣嗣法門人寂宜捐刻¶
　　本師和尚語錄第八卷附藏流通伏願弘單傳而¶
　　　不倦利眾生而有方¶
　　　康熙戊寅歲季夏月吉旦¶
　　　　　　　　　板藏嘉禾楞嚴經坊)¶
¶
¶
東山梅溪度禪師語錄卷第八終
<pb:KR6q0561_J_008-0413b>¶

