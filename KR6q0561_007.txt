# -*- mode: mandoku-view; -*-
#+DATE: 2016-06-08 6:00
#+TITLE: 東山梅溪度禪師語錄
#+PROPERTY: CBETA_ID J39nB447
#+PROPERTY: ID KR6q0561
#+PROPERTY: SOURCE Jiaxing Canon Vol. 39, No. B447
#+PROPERTY: VOL 39
#+PROPERTY: BASEEDITION J
#+PROPERTY: WITNESS J
#+PROPERTY: LASTPB <pb:KR6q0561_J_007-0404c> 
#+PROPERTY: JUAN 7
東山梅溪度禪師語錄卷第七¶
嗣法門人真解等編¶

* 拈古¶

「舉藥山久不陞座院主白云大眾久思法誨山云打¶
鐘著眾集山陞座一詞不措院主云和尚今日陞座¶
如何一詞不措山云經有經師論有論師怎怪得老¶
僧。」¶

【拈曰藥山久不陞座一天明月末後道個經有經¶
師論有論師遍地黑雲拈拂子云且道明暗相去¶
多少遂擊拂子一下。】¶

「舉僧問雪峰臨濟四喝意旨峰云我初行腳時便過¶
河北已值大師遷化不得見他所以至今不知可往¶
見他直下子孫僧見南院院云那裏來僧具陳前意¶
院展具遙禮云天下古佛矣。」¶

【拈曰雪峰道至今不知米裏有虫南院展具遙禮¶
泥裏有剌顧左右云山僧與麼批判且道臨濟四¶
喝在甚麼處震威一喝云還聞麼。】¶

「舉僧問夾山承和尚有言二十年住此山未曾舉著¶
宗門中事是不山曰是僧掀倒禪床山休去明日普¶
請掘一坑召僧至曰老僧二十年只說無義語便請¶
上座打殺老僧埋向坑中上座不然自著打殺埋此¶
坑中始得其僧朿裝潛去。」¶

【拈曰者僧有勇無謀故所大敗夾山有謀無勇故¶
解添兵檢點將來大似一隊無孔銕鎚。】¶

「舉趙州一日見文遠侍者禮佛次州以拄杖打之遠¶
云禮佛也是好事州云好事不如無。」¶

【拈曰文遠即妄遣妄趙州以真印真妄即且置那¶
裏是趙州印處好事不如無。】¶

「舉僧問汾陽如何是祖師西來意陽云青絹扇子足¶
風涼。」
<pb:KR6q0561_J_007-0405a>¶

【拈曰問如明月橫空無一塵而不照答如春風遍¶
野無一物而不新雖然還有優劣也無拈拄杖云¶
鶯啼千樹綠雲破一天青。】¶

「舉溈山云老僧遷化後往山前檀越家作一頭水牯¶
牛左肋下書五字云溈山僧某甲正恁麼時道是溈¶
山僧卻是水牯牛道是水牯牛卻是溈山僧。」¶

【拈曰溈山僧笑殺人水牯牛笑殺人雙三是六兩¶
二八是一斤豎起拳頭云且道是水牯牛是溈山¶
僧咄咄。】¶

「舉靈雲見桃花有頌曰三十年來尋劍客幾回葉落¶
又抽枝自從一見桃花後直至而今更不疑玄沙云¶
諦當甚諦當敢保老兄未徹在。」¶

【拈曰靈雲一雙青白眼被桃花換卻玄沙三寸綿¶
軟舌把邪正分開敢問大眾且道得失在甚麼處¶
豎拂子云還見麼。】¶

「舉僧問鏡清新年頭還有佛法也無鏡清道有又問¶
明教明教道無。」¶

【拈曰鏡清明豎鎗旗明教暗展戈戟雖然且道謀¶
略在甚麼處明修棧道誰能測暗度陳倉幾個知。】¶

「舉僧問圓悟如何是諸佛出身處悟云薰風自南來¶
殿閣生微涼。」¶

【拈曰大小圓悟便恁麼道大似金剛與泥人揩背。】¶

「舉韓昌黎問大顛和尚近日春秋多少師舉念珠云¶
晝夜一百八。」¶

【拈曰個裏春秋非籌可紀大顛道個晝夜一百八¶
秪可塞責昌黎若答靈利衲僧未敢相許在何故¶
平天花甲子驢年數不清。】¶

「舉僧問趙州如何是祖師西來意州云庭前柏樹子。」¶

【拈曰盡謂趙州富足誰知一貧如洗被者僧索取¶
舊債只得借常住物還殊不知借債償債債依然
<pb:KR6q0561_J_007-0405b>¶
在。】¶

* 頌古¶

** 世尊陞座¶

#+BEGIN_VERSE
「　策杖尋詩上翠微翠微花柳正芳菲誰知撞遇豪吟¶者只得吞聲飲氣歸」
#+END_VERSE
¶

** 世尊拈花¶

#+BEGIN_VERSE
「　拈起缽羅第一枝人天百萬有誰知雖然迦葉破顏¶笑巳是重栽眼上眉」
#+END_VERSE
¶

** 外道不問有無¶

#+BEGIN_VERSE
「　千山雪解曙光通四海冰消春色濃夾岸桃開紅似¶火揚鞭處處醉東風」
#+END_VERSE
¶

** 女子出定¶

#+BEGIN_VERSE
「　人天圍繞大雄才女子座前何怪哉盡謂白雲隨水¶去誰知明月逐峰來」
#+END_VERSE
¶

** 維摩默然¶

#+BEGIN_VERSE
「　徑曲林幽到者稀春深猶自掩柴扉忘言盡日焚香¶坐一任輕紅淡紫飛」
#+END_VERSE
¶

** 遣二比丘¶

#+BEGIN_VERSE
「　薄批皓月細切清風一音大闡萬品廣弘前啟請兮¶那邊不許後啟請兮者畔不容天地一從盤古闢寒¶來暑往自相通」
#+END_VERSE
¶

** 六祖風幡¶

#+BEGIN_VERSE
「　捫尋好景趁陽和嫩綠深紅莫觸他直到坦平芳草¶地滿傾茗碗任高歌」
#+END_VERSE
¶

** 百丈野鴨¶

#+BEGIN_VERSE
「　父子相攜雲外行翩翩野鴨過前村不期觸犯回天¶手扭著鼻頭心也疼」
#+END_VERSE
¶

** 百丈奇特¶

#+BEGIN_VERSE
「　雄峰矗矗逼長天積翠磨雲勢自然雖則明明絕蓋¶覆仰彌高也鑽彌堅」
#+END_VERSE

<pb:KR6q0561_J_007-0405c>¶

** 非心非佛¶

#+BEGIN_VERSE
「　雲在峰頭月在灣一般清味別人間釣磯一坐如山¶穩憑教狂瀾去復還」
#+END_VERSE
¶

** 多羅轉經¶

#+BEGIN_VERSE
「　心迷經轉心悟轉經鶯啼似管水響如琴不涉眾緣¶兮一任松風落落不居陰界兮何妨山月沉沉自從¶坐斷兩關後犬吠驢鳴悉梵音」
#+END_VERSE
¶

** 產難因緣¶

#+BEGIN_VERSE
「　與人為事須終事度水穿雲信步去幽鳥一聲啼樹¶間落花如雨平鋪地」
#+END_VERSE
¶

** 百丈捲席¶

#+BEGIN_VERSE
「　端然高踞法王臺龍象紛紛齊擁護一陣東風驀地¶來花香打落知何處」
#+END_VERSE
¶

** 百丈開田¶

#+BEGIN_VERSE
「　無端平地起波瀾大義將來換井田換到臨時換不¶去鋪籃亂扯草芊芊」
#+END_VERSE
¶

** 不思善惡¶

#+BEGIN_VERSE
「　度水穿雲奪信衣豈期庾嶺手難提愁腸一段無由¶釋幸有其人展大慈者邊踢倒兮毒藥轉為良藥那¶畔掀翻兮火池化作冰池不因踏斷青山也怎信黃¶梅壁上詩」
#+END_VERSE
¶

** 大士講經¶

#+BEGIN_VERSE
「　箇裏真經不涉言其如天子逼弘宣自從尺下彰文¶彩玉軸琅函滿世間」
#+END_VERSE
¶

** 青原階級¶

#+BEGIN_VERSE
「　半嶺松陰禪宇靜四簷花氣鳥聲閒甕風舜日憑歌¶頌那許紅塵到此閒」
#+END_VERSE
¶

** 無位真人¶

#+BEGIN_VERSE
「　赤肉團中無位人雖然易見卻難規分明月在寒波¶裏撥破寒波月更深」
#+END_VERSE

<pb:KR6q0561_J_007-0406a>¶

** 南泉住菴¶

#+BEGIN_VERSE
「　茶既飲兮飯既餐破他家事太無端若還不去同床¶睡焉得知他被底穿」
#+END_VERSE
¶

** 南泉牧牯¶

#+BEGIN_VERSE
「　溪東牧去青青草牧向溪西草更青若使東西俱不¶犯往來何礙綠楊陰」
#+END_VERSE
¶

** 百丈野狐¶

#+BEGIN_VERSE
「　昨夜雪封千嶺翠今朝霜打一庭花若謂昨非兮千¶差萬別如言今是兮萬別千差試看春風平地起枯¶林花放自橫斜」
#+END_VERSE
¶

** 國師三喚¶

#+BEGIN_VERSE
「　喚一聲兮應一聲聲聲不負老婆心若還不是子期¶輩料想無人識此音」
#+END_VERSE
¶

** 乾屎橛¶

#+BEGIN_VERSE
「　堪羨雲門乾屎橛等閒觸著斷疑猜雖然氣息無些¶子五葉曇花盡點開」
#+END_VERSE
¶

** 洞山莖茆¶

#+BEGIN_VERSE
「　亡僧化去問何親火後莖茆句斬新無影林閒花吐¶色不萌枝上果垂春」
#+END_VERSE
¶

** 壁上錢財¶

#+BEGIN_VERSE
「　偶將玄旨探原因壁上錢財用更親說到人情相與¶處從來宜假不宜真」
#+END_VERSE
¶

** 非但曹溪¶

#+BEGIN_VERSE
「　金馬嘶時驚地動陣雲橫處起人愁長鎗短劍如¶活不見功勛定不休曹溪有兮明撾玉鼓西天無兮¶暗展機謀自從平定江山後海晏河清瑞九洲」
#+END_VERSE
¶

** 南泉斬貓¶

#+BEGIN_VERSE
「　吹毛舉起白如霜血濺梵天孰敢當縱使趙州能救¶得腥羶早巳污雲堂」
#+END_VERSE
¶

** 藥山陞座
<pb:KR6q0561_J_007-0406b>¶

#+BEGIN_VERSE
「　芥子孔中藏世界毫毛頭上現須彌雖然四面無遮¶障幾個男兒著眼窺」
#+END_VERSE
¶

** 大顛擯首座¶

#+BEGIN_VERSE
「　正令全提祖佛憂通身血染許誰酬是非只為多開¶口煩惱皆因強出頭」
#+END_VERSE
¶

** 靈雲睹桃¶

#+BEGIN_VERSE
「　桃花三月吐蒼岑透快靈雲一片心更有尋芳拾翠¶客春光把斷許誰吟」
#+END_VERSE
¶

** 香嚴擊竹¶

#+BEGIN_VERSE
「　不透未生幾許難白巖五載意悠然自慚一擊此君¶後黑霧依前捲碧天」
#+END_VERSE
¶

** 青州衫¶

#+BEGIN_VERSE
「　翁翁年老卻風流衫子拈來答問頭寶月凌空吞萬¶象何山松竹不清幽」
#+END_VERSE
¶

** 破沙盆¶

#+BEGIN_VERSE
「　破沙盆答正法眼叢林笑倒老禪和雖然不值分文¶價搗蒜舂薑卻要他」
#+END_VERSE
¶

** 丹霞燒木佛¶

#+BEGIN_VERSE
「　木佛焚燒絕覆藏眉鬚墮落無遮障不因瑞雪點空¶中怎得梅花開隴上」
#+END_VERSE
¶

** 柏樹子¶

#+BEGIN_VERSE
「　祖意西來問趙州庭前蒼柏與麼酬曾聞是水皆東¶去未見人傳向北流」
#+END_VERSE
¶

** 俱胝指頭¶

#+BEGIN_VERSE
「　信手拈來用不窮逢人盡謂得天龍賺他童子一指¶失流落古今血跡紅」
#+END_VERSE
¶

** 趙州訪上下菴主¶

#+BEGIN_VERSE
「　纔吟山寺北又賦竹林西學得驚人句憑教翻覆題」
#+END_VERSE
¶

** 三聖興化因緣¶

#+BEGIN_VERSE
「　綠柳垂蹊徑紅桃映水濱雖然顏色異總是一般春」
#+END_VERSE

<pb:KR6q0561_J_007-0406c>¶

** 趙州茶¶

#+BEGIN_VERSE
「　淑氣展雙眸乘時跨馬遊雙鵰一箭落何處不風流」
#+END_VERSE
¶

** 禾山打鼓¶

#+BEGIN_VERSE
「　家風迥別是禾山毒鼓輕撾非等閒聞者頓教身命¶喪那容擬議在其間擎杈兮猶涉計較舞劍兮尚歷¶辛艱何如到處鼕鼕嚮無影林中花破顏」
#+END_VERSE
¶

** 曹山問強上座佛真法身因緣¶

#+BEGIN_VERSE
「　花叢唱鷓鴣柳岸歌黃鳥但得詩中法拈來無不好」
#+END_VERSE
¶

** 僧問瑯琊清淨本然云何忽生山河大地琊云¶
清淨本然云何忽生山河大地僧忽悟¶

#+BEGIN_VERSE
「　問者問山河答來仍是他憑將楔出楔用力不曾多」
#+END_VERSE
¶

** 長慶捲簾¶

#+BEGIN_VERSE
「　何事安中討不安長年思索太無端饒君七個蒲團¶破捲起簾來也一般」
#+END_VERSE
¶

** 僧問古德深山中還有佛法也無德云有僧云¶
如何是深山中佛法德云大的大石頭小的小¶
石頭¶

#+BEGIN_VERSE
「　偶將佛法問來由大石頭兼小石頭住市惟言朝市¶好居山但說水山幽」
#+END_VERSE
¶

** 僧問雲居弘覺禪師僧家畢竟如何覺云居山¶
好¶

#+BEGIN_VERSE
「　剃除鬚髮著伽黎碧嶺清幽好寄棲明月為朋雲作¶伴一般孤嘯有誰知」
#+END_VERSE
¶

** 僧問趙州如何是道州云墻外的僧云不問這¶
個道州云問那個道僧云大道州云大道透長¶
安¶

#+BEGIN_VERSE
「　大道罔知問趙州趙州指處有來由長途綠柳留鶯¶語雪笠雲瓢君自遊」
#+END_VERSE
¶

** 李駙馬問慈明我聞西河有金毛師子是否明¶
云你在那裏得這消息李一喝明云野犴鳴李
<pb:KR6q0561_J_007-0407a>¶
又喝明云師子吼¶

#+BEGIN_VERSE
「　生平秪愛學桓伊鐵笛無腔信口吹一曲山兮一曲¶水此音能有幾人知」
#+END_VERSE
¶

** 陸亙瓶鵝¶

#+BEGIN_VERSE
「　超群之俊拔萃之英神機莫測玅用難論不損瓶兮¶雲飛天不動不壞鵝兮月穿水無痕誰知不費纖毫¶力喚出輕輕秪一聲(咄)」
#+END_VERSE
¶

** 崇福寬闊¶

#+BEGIN_VERSE
「　寬闊之言旨趣深驚天動地似雷霆雖然無舌人能¶說不是耳聾不解聽」
#+END_VERSE
¶

** 九峰丹青¶

#+BEGIN_VERSE
「　一筆丹青習有年如何到此卻難傳曾聞是玉無瑕¶貴稍有微玼不值錢」
#+END_VERSE
¶

** 無相道場¶

#+BEGIN_VERSE
「　無相道場擬欲攀路頭窮處進猶難不因牧笛吹雲¶破爭見團團月在巒」
#+END_VERSE
¶

** 歷村煎茶¶

#+BEGIN_VERSE
「　問到西來鼻祖意茶匙拈起露堂堂可憐不遇盧仝¶輩空使瓊甌泛雪香」
#+END_VERSE
¶

** 爛冬瓜¶

#+BEGIN_VERSE
「　爛冬瓜答如如佛石女聞之笑更便夾岸桃花紅似¶火一溪楊柳碧如煙」
#+END_VERSE
¶

** 資福圓相¶

#+BEGIN_VERSE
「　風鼓幽松聲落落雨敲翠竹韻沉沉須知是響皆傳¶妙何必從他聽古琴」
#+END_VERSE
¶

** 法眼慧超¶

#+BEGIN_VERSE
「　吐玉英梅斜隴陌拖金弱柳拂江濱雖然到處皆春¶色只恐其人認不真」
#+END_VERSE
¶

** 我國晏然¶

#+BEGIN_VERSE
「　玉骨臞臞絕比偷巉巖幽谷許誰親從來不受陽和
<pb:KR6q0561_J_007-0407b>¶力一任橫斜自吐春」
#+END_VERSE
¶

** 僧問長沙¶

#+BEGIN_VERSE
「　玉自石中出金從礦裏來分明燈是火何事涉疑猜¶擬成佛也未曾欠少喻刈稻也掃去安排憑灑落任¶徘徊李白原來是秀才」
#+END_VERSE
¶

** 投子劫火¶

#+BEGIN_VERSE
「　劫火焚時萬物焦十方國土不相饒但能穩坐清涼¶地何怕彌天烈焰高」
#+END_VERSE
¶

** 龍牙石龜¶

#+BEGIN_VERSE
「　青青翠竹真如面鬱鬱黃花般若心碑下石龜亦解¶語其如世上少知音」
#+END_VERSE
¶

** 臺山婆子¶

#+BEGIN_VERSE
「　蕭蕭滕六逞精神古逕幽溪積幾層忽遇焚山三尺¶火頓教化作一團冰」
#+END_VERSE
¶

** 倩女離魂¶

#+BEGIN_VERSE
「　香閨寸步不曾離賣弄風流也大奇春雨一簾過別¶院無邊花柳放新枝」
#+END_VERSE
¶

** 溈山水牯¶

#+BEGIN_VERSE
「　不依本分費心情覆去翻來逞姓名縱使皮毛能變¶換依然眉在額頭橫」
#+END_VERSE
¶

** 麻三斤¶

#+BEGIN_VERSE
「　洞山拈出三斤麻丈六金軀不別些試聽子規聲切¶切年年三月叫桃花」
#+END_VERSE
¶

** 婆子燒菴¶

#+BEGIN_VERSE
「　綠柳紅桃滿四鄰其如覿面不知春當時若遇扳花¶手免使茅菴被火焚」
#+END_VERSE
¶

** 投子凡聖¶

#+BEGIN_VERSE
「　舟行鶩驟雲破月晴當陽不薦向外經營是凡兮眉¶橫鼻直是聖兮鼻直眉橫禹王自闢江河後萬派流¶通徹底清」
#+END_VERSE

<pb:KR6q0561_J_007-0407c>¶

** 犀牛扇子¶

#+BEGIN_VERSE
「　扇破還牛逼斷魂可憐侍者避無門莫云春去林園¶寂應識花殘香骨存」
#+END_VERSE
¶

** 高峰墮枕¶

#+BEGIN_VERSE
「　鼓寂鐘沉夜氣深無參尋處正參尋翻身不覺枕頭¶墮擊碎梅花月一林」
#+END_VERSE
¶

** 鳥窠布毛¶

#+BEGIN_VERSE
「　誰識禪翁作用超布毛吹起走青霄不因漁父穿雲¶引怎見江頭白浪高」
#+END_VERSE
¶

** 婆子拋兒¶

#+BEGIN_VERSE
「　剪去情兮斷去思蘆花深處便拋兒此情一段無人¶識付與波心明月知」
#+END_VERSE
¶

** 洛浦藏教¶

#+BEGIN_VERSE
「　缽巖結集靈文後玉軸琅函大藏收更有一般收不¶得和風和雨塞閻浮」
#+END_VERSE
¶

** 風穴古曲¶

#+BEGIN_VERSE
「　異般嚮喨徹層雲震動寒江與翠岑一自木人接拍¶後知音罕遇到而今」
#+END_VERSE
¶

** 梁山祖意¶

#+BEGIN_VERSE
「　有池皆漾月無鳥不啼春更問西來意迢迢十萬程」
#+END_VERSE
¶

** 道吾深深¶

#+BEGIN_VERSE
「　問道深深不憚勞相酬殊勝致偏高滿盤托出伊蒲¶饌未審其人可解消」
#+END_VERSE
¶

** 臨濟大悟¶

#+BEGIN_VERSE
「　唇皮兩片原是禍門但能不語那討悶煩喫棒兮無¶辱招辱還拳兮有冤報冤自從惱亂叢林後污名代¶代累兒孫」
#+END_VERSE
¶

又¶

#+BEGIN_VERSE
「　竹自北墻栽筍從東社出長成玉一叢鸞鳳幾枝宿」
#+END_VERSE
¶

** 巖頭古帆
<pb:KR6q0561_J_007-0408a>¶

#+BEGIN_VERSE
「　古帆不挂問原因長耳咆哮說向君東寺鐘鳴西寺¶應南山雨起北山雲」
#+END_VERSE
¶

** 日裏看山¶

#+BEGIN_VERSE
「　祖意明明不我謾見時容易會時難巨靈掌跡華山¶露來往悠悠幾解看」
#+END_VERSE
¶

** 大隨烏龜¶

#+BEGIN_VERSE
「　策杖偕行暢野情東風拂拂鳥聲新峰前春色鋪如¶錦不會聯詩惱殺人」
#+END_VERSE
¶

** 文殊成勞¶

#+BEGIN_VERSE
「　無端一足向僧垂烈焰爐中雪片飛坐久成勞能委¶悉寒巖枯木吐花肥」
#+END_VERSE
¶

** 巴陵雞鴨¶

#+BEGIN_VERSE
「　教乘祖意了無疑何必煩他鴨與雞綠水半灣明月¶照幽林一帶野猿啼」
#+END_VERSE
¶

** 廣教冀州¶

#+BEGIN_VERSE
「　古寺幽深隱翠岑禪扉晝掩似無人不因鄉客傳家¶信爭識園林盡吐春」
#+END_VERSE
¶

** 趙橫高坡¶

#+BEGIN_VERSE
「　平地望坡坡接天深紅淺白畫難全雖然春色重重¶露忽在後兮瞻在前」
#+END_VERSE
¶

** 雪峰南際¶

#+BEGIN_VERSE
「　不贈金帛豈折柳枝為人餞別豐儉隨宜下拜兮酒¶逢知巳飲應喏兮詩向會人題盡情說破雲遊事此¶去前途無故知」
#+END_VERSE
¶

** 首山此經¶

#+BEGIN_VERSE
「　琅函日日青山展玉軸時時綠水開未啟口時如會¶得何須白馬向東來」
#+END_VERSE
¶

** 九峰龜毛¶

#+BEGIN_VERSE
「　西來祖意問山翁點銕成金玅莫窮雲裏木人歌白¶雪巖前石虎笑春風」
#+END_VERSE

<pb:KR6q0561_J_007-0408b>¶

** 慈明銀蟾¶

#+BEGIN_VERSE
「　出海銀蟾似鏡明等閒何處不澄清溪山面目吾無¶隱切忌逢人問姓名」
#+END_VERSE
¶

** 疏山造塔¶

#+BEGIN_VERSE
「　無縫寶塔勢巍然何必費他常住錢賺得羅山一臂¶力又添蓮放季冬天」
#+END_VERSE
¶

** 九峰不肯¶

#+BEGIN_VERSE
「　一針針又一針針定要針他病淺深痛處一針肝膽¶見方知割股救人心」
#+END_VERSE
¶

** 蜆子和尚¶

#+BEGIN_VERSE
「　落落安眠古廟翩翩遊戲水濱不應世緣兮韜光晦¶跡不耕田地兮食蟹餐鱗相逢窄路難迴避腥氣依¶然吐向人」
#+END_VERSE
¶

** 嚴陽一物¶

#+BEGIN_VERSE
「　一層水盡一層山山水重重幾度攀不到山窮水盡¶處爭知月在水山間」
#+END_VERSE
¶

** 雲門明教¶

#+BEGIN_VERSE
「　持竿磯畔倚雲斜釣得金鱗豈類蝦得意歸來何所¶事焚香漫飲趙州茶」
#+END_VERSE
¶

** 鏡清有言¶

#+BEGIN_VERSE
「　客到懶陪意更悠禪床高臥許誰酬庭前春色無人¶翫花自落兮水自流」
#+END_VERSE
¶

** 德山大悟¶

#+BEGIN_VERSE
「　胸中坦蕩蕩筆底興漫漫註一經而猶易轉三心以¶卒難參龍潭兮頑銕須經大冶吹紙燭兮驪珠秪在¶深淵焚疏鈔絕廉纖獨據孤峰拈白棒任教佛祖也¶眉攢」
#+END_VERSE
¶

** 親傳的事¶

#+BEGIN_VERSE
「　現成公案任拈提怪語奇言總不施問到親傳端的¶事答云我是謝家兒」
#+END_VERSE

<pb:KR6q0561_J_007-0408c>¶

** 板齒生毛¶

#+BEGIN_VERSE
「　搬拳弄掌費精神板齒生毛最有情散步無陰陽地¶上不萌枝上鳥聲聲」
#+END_VERSE
¶

** 仙天野狐¶

#+BEGIN_VERSE
「　棋逢敵手琴遇知音野狐兒送者送八兩老禿奴酬¶者酬半斤蒼池邀月白翠竹引風清棲鳳皇也須梧¶桐樹貯獅乳也必琉璃瓶」
#+END_VERSE
¶

** 首山菩提¶

#+BEGIN_VERSE
「　粉蝶戲花穿徑岸黃鶯啼柳渡江濱家家有路通霄¶漢何必從他別問津」
#+END_VERSE
¶

** 昌黎大顛¶

#+BEGIN_VERSE
「　狂心焂爾歇來造大顛門纔問春秋數念珠信手呈¶扣玉齒兮無端漏逗責藜杖兮太煞分明聖人不降¶閻浮世爭見黃河徹底清」
#+END_VERSE
¶

** 投子三身¶

#+BEGIN_VERSE
「　啼鶯落落鳴如管流水悠悠嚮似琴會得這般談說¶處不須向外問圓音」
#+END_VERSE
¶

** 陸亙鐫石¶

#+BEGIN_VERSE
「　蒼蒼片石最靈然擊著琤琤應劫前不但磨礱風與¶月還教收放雨和煙虎丘悟也曾點首於生老女媧¶賢也已煉補於青天一自大夫穿鑿後至今不值半¶分錢」
#+END_VERSE
¶

** 狗子有無¶

#+BEGIN_VERSE
「　趙州美譽播叢林何事當機不斬新若使中間能坐¶斷免教兩處費精神謂其有也尋思不見謂其無也¶晤對分明那時節少英靈舌上任從擺甲兵劈脊若¶還三十棒看他面目那邊存」
#+END_VERSE
¶
¶
¶

<pb:KR6q0561_J_007-0409a>¶
¶
¶

　　　(嗣法門人寂和捐刻¶
　　本師和尚語錄第七卷附藏流通伏願禪燈續燄¶
　　　層層法脈分流處處¶
　　　康熙戊寅歲季夏月吉旦¶
　　　　　　　　　板藏嘉禾楞嚴經坊)¶
¶
¶
東山梅溪度禪師語錄卷第七終
<pb:KR6q0561_J_007-0409b>¶

