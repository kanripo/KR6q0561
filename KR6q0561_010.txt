#-*- mode: mandoku-view; -*-
#+DATE: 2015-08-30 21:54:04.321568
#+TITLE: 東山梅溪度禪師語錄
#+PROPERTY: CBETA_ID J39nB447
#+PROPERTY: ID KR6q0561
#+PROPERTY: SOURCE Jiaxing Canon Vol. 39, No. B447
#+PROPERTY: VOL 39
#+PROPERTY: BASEEDITION J
#+PROPERTY: WITNESS J
#+PROPERTY: LASTPB <pb:KR6q0561_J_010-0417a> 
#+PROPERTY: JUAN 10

 東山梅溪度禪師語錄卷第十¶
嗣法門人真解等編¶

示偈¶

冬夜示眾¶

#+BEGIN_VERSE
「　山堂夜靜坐蒲團萬慮咸清覺自然寒月珊珊凌梵¶闕疏鐘歷歷震雲天半窗雪色侵伽定幾樹梅香噴¶綺筵了得勝因內外徹應堪撒手續單傳
#+END_VERSE
」¶

示允章李居士¶

#+BEGIN_VERSE
「　欲出無明千仞淵必須念佛與參禪參禪可破去來¶相念佛能空生死緣生死緣空風在樹去來相破月¶橫天古今多少修持輩未有不由二事圓
#+END_VERSE
」¶

示蒙化眾禪者¶

#+BEGIN_VERSE
「　欲透西來最上乘須從聲色裏邊尋嚴公擊竹明真¶性靈老觀桃契本心莫謂昔人能荷負應知今者亦¶堪任昂頭觸碎銀山壁花白開敷鳥自吟
#+END_VERSE
」¶

滇南復友¶

#+BEGIN_VERSE
「　自入滇南隨寓安了無一事可相千懶拋綸線磯頭¶釣秪把瑤琴月下彈山寺嬉遊憑自適雲霞亂剪欲¶誰歡寧教沉沒於江海詎肯遺他作話端
#+END_VERSE
」¶

雲州復諸儒士¶

#+BEGIN_VERSE
「　釋教儒宗天下傳何分西蜀與南滇欲知月指當空¶處須識吾無隱爾篇居易親僧因重道長公解玉為¶逃禪了知彼此非同異文字憑拈入大圓
#+END_VERSE
」¶

人日勉眾¶

#+BEGIN_VERSE
「　風自生和寒自衰靈辰節令是今期梅花枝上初殘¶雪楊柳池邊乍吐絲萍跡悠然雖不定禪心卓爾應¶須知殷勤報爾參玄士惜取韻華趁此時
#+END_VERSE
」¶

號破雲侍者¶

#+BEGIN_VERSE
「　幾片迷雲黑似墨一輪寶月亮如銀迷雲每向月邊¶繞寶月常從雲裏橫雲破天中心性朗月明劫外水
<pb:KR6q0561_J_010-0417b>¶山清但知寶月原無隱莫問迷雲何處生
#+END_VERSE
」¶

號禪清禪人¶

#+BEGIN_VERSE
「　五蘊空來因性朗四恩報去為禪清禪清不必窮真¶際性朗何須問未生若使禪清憑散澹如能性朗任¶縱橫覺花原自禪清放道果還從性朗成
#+END_VERSE
」¶

勉謬行棒喝者¶

#+BEGIN_VERSE
「　欲啟吾家棒喝門好將棒喝看分明棒須劈破有無¶見喝要澄空迷悟情迷悟空時星月朗有無破處水¶山清棒頭喝下如親切是則名為棒喝人
#+END_VERSE
」¶

勉妄分儒釋者¶

#+BEGIN_VERSE
「　釋教儒宗沒兩途休將儒釋妄分疏儒宗一貫旨非¶別釋教單傳致不殊會合唯時儒即釋圓通笑處釋¶皆儒從來釋道同儒道誰謂儒宗異釋歟
#+END_VERSE
」¶

示瀛洲禪者¶

#+BEGIN_VERSE
「　爾之具足真常纖毫未曾隱藏耳際圓通鳥語鼻端¶一貫花香弄箸拈匙盡洩開巾展缽全彰覷破如斯¶成現不須更覓心王
#+END_VERSE
」¶

齋榜¶

#+BEGIN_VERSE
「　養得一群泥牛頭角宛然俊俏有時棬裏橫眠有時¶堂前大叫有時運力而耕有時回光而照告報遐邇¶檀那代吾添些草料
#+END_VERSE
」¶

示況瑞麟居士¶

#+BEGIN_VERSE
「　個事甚分明何須我饒舌鳥啼妙理彰花發玄機洩¶莫謂他英靈休云我下劣古人曾有言是水皆涵月
#+END_VERSE
」¶

示祥亨善人¶

#+BEGIN_VERSE
「　欲透生死關無分男女相玉從頑石出蓮自淤泥放¶即此妄明真以斯真破妄曾聞龐道婆火宅空諸障
#+END_VERSE
」¶

示祥生居士¶

#+BEGIN_VERSE
「　修行莫執相執相遭魔障勦絕聖凡蹤掃除佛祖狀¶心清慾海枯性靜覺花放若到與麼時方來喫我棒
#+END_VERSE
」
<pb:KR6q0561_J_010-0417c>¶

示白絅候¶

#+BEGIN_VERSE
「　身居戎馬場志向如來道箭射去來關刀開生死竅¶衝鋒露本常破敵彰玄妙會得殺人心頭頭合至要¶示克弘禪人
#+END_VERSE
」¶

#+BEGIN_VERSE
「　磊落山林士孤高絕比量松花為飯食荷葉作衣裳¶靜對三身佛閒薰五分香一般殊勝事誰個肯承當
#+END_VERSE
」¶

示載空禪者¶

#+BEGIN_VERSE
「　教外別傳宗明明日用中拈匙舒慧辯舉箸洩靈通¶夜對孤圓月晨聽斷續鐘頭頭無不是奚必問禪翁
#+END_VERSE
」¶

示卓爾禪者¶

#+BEGIN_VERSE
「　學道趁年青光陰莫可惜梵書對月看禪觀掩關習¶日中須省三個裏要精一東山無別傳以此通消息
#+END_VERSE
」¶

送純真禪人還滇¶

#+BEGIN_VERSE
「　見說還滇去十分難割捨詩裁丹桂送淚逐秋雲灑¶白水景好觀盤江杖穩把有人問若何拈拳驀口打
#+END_VERSE
」¶

山堂晏坐¶

#+BEGIN_VERSE
「　山堂晏坐一爐香萬慮咸清白晝長問到心宗無別¶示惟拈拂子擊禪床
#+END_VERSE
」¶

木魚頌¶

#+BEGIN_VERSE
「　昔日爭先躍禹門而今哮吼在禪林秪因不借煙波¶力惹得桃花逐浪尋
#+END_VERSE
」¶

聞雨示眾¶

#+BEGIN_VERSE
「　夜靜跏趺小閣東雷聲歷歷震雲空春霖也解饒長¶舌說破虛靈那一通
#+END_VERSE
」¶

示空藏禪人¶

#+BEGIN_VERSE
「　尋常日用勿顢頇好把工夫個裏圓薦取禪心明似¶月放光動地照人天
#+END_VERSE
」¶

示自惺禪者¶

#+BEGIN_VERSE
「　莫馳南北與西東慧劍單提日用中六處迷雲齊掃¶盡頂門獨露一輪紅
#+END_VERSE
」
<pb:KR6q0561_J_010-0418a>¶

示秋雲禪者¶

#+BEGIN_VERSE
「　日用尋常須策鞭莫教荊棘長心田山僧記得先賢¶誡心若堅時鐵也穿
#+END_VERSE
」¶

慈念禪人求偈還滇¶

#+BEGIN_VERSE
「　勵志還鄉乞我言我言非是等閒傳直教伸出回天¶手摝起昆池月一圓
#+END_VERSE
」¶

侍僧請題木魚口占¶

#+BEGIN_VERSE
「　胡不成龍上碧天終年於此傍經眠零敲碎打知多¶少不解飛騰亦枉然
#+END_VERSE
」¶

值雪示眾¶

#+BEGIN_VERSE
「　六出霏霏庭際飄平湖冰結似瓊瑤安心旨趣如能¶透木佛何妨信手燒
#+END_VERSE
」¶

示不夜謝居士¶

#+BEGIN_VERSE
「　本來面目問阿誰歷歷明明須自知深夜一輪空界¶月清光何處不同窺
#+END_VERSE
」¶

張文憲持扇求偈¶

#+BEGIN_VERSE
「　面自白兮骨自黑其中句子作麼說試將黑白未分¶時頓起疑情決一決
#+END_VERSE
」¶

示本光任居士¶

#+BEGIN_VERSE
「　本光一點最靈通破暗除昏迥不同今日山僧親揭¶示亙今亙古耀無窮
#+END_VERSE
」¶

示淨明胡居士¶

#+BEGIN_VERSE
「　從茲切忌走多途六字彌陀莫放輸念到心安意肯¶處一枝白藕發紅爐
#+END_VERSE
」¶

示周汝和¶

#+BEGIN_VERSE
「　披風踏雪禮梅溪試問梅溪有甚的自倒應須還自¶起大都此事貴親知
#+END_VERSE
」¶

壽清修熊居士¶

#+BEGIN_VERSE
「　人人都以九如祝惟有山僧祝不同只要頂𩕳開正¶眼彌天彌地壽無窮
#+END_VERSE
」
<pb:KR6q0561_J_010-0418b>¶

月濤山示眾¶

#+BEGIN_VERSE
「　孰謂濤山景不清數株古木一堆雲鳥聲未絕濤聲¶起縱是石頭亦解聞
#+END_VERSE
」¶

寓萬壽寺諸檀送燈求偈¶

#+BEGIN_VERSE
「　罷釣歸來宿上方月光夜夜照虛堂諸公為愛月光¶淨故放燈光伴月光
#+END_VERSE
」¶

贈盤龍潛靈法姪¶

#+BEGIN_VERSE
「　憶昔旅亭良晤時烹茗話月已投機而今一杖盤龍¶頂無限風雲得所依
#+END_VERSE
」¶

示湛明禪人¶

#+BEGIN_VERSE
「　日暖風和鳥弄聲低紅淺碧點山楹果然悟得色空¶理何慮襟懷不湛明
#+END_VERSE
」¶

示桃林陳居士¶

#+BEGIN_VERSE
「　三月桃花綻滿園靈雲一見破愁顏而今說與桃林¶士見得分明沒兩般
#+END_VERSE
」¶

示竹林陳居士¶

#+BEGIN_VERSE
「　幾竿翠竹倚牆根擊著之時便有聲分付竹林珍重¶好香巖從此悟心明
#+END_VERSE
」¶

示雲騰雷秀才¶

#+BEGIN_VERSE
「　如來鼻孔下頭大夫子眉毛八字橫會得這些不別¶處方知一貫即無生
#+END_VERSE
」¶

示續燈禪者¶

#+BEGIN_VERSE
「　工夫日用莫因循剔起無油一盞燈只待燈花開劫¶外昏衢爍破照禪心
#+END_VERSE
」¶

示雷聖望¶

#+BEGIN_VERSE
「　修行卻是青年好力自壯兮氣自飽剔起蒼蒼兩道¶眉銀山鐵壁盡推倒
#+END_VERSE
」¶

示段子潔¶

#+BEGIN_VERSE
「　學道何妨年紀老年老般般歷過了只此老成一片¶心古岸不愁踏不到
#+END_VERSE
」
<pb:KR6q0561_J_010-0418c>¶

示芳遠禪孫¶

#+BEGIN_VERSE
「　隨師伴友住南山日用尋常休放閒風動水流能惺¶覺何難掉臂那重關
#+END_VERSE
」¶

示吳爾新¶

#+BEGIN_VERSE
「　昨宵寫偈贈諸檀不覺忘了伊一篇今日仍從忘處¶寫寫來字字合從前
#+END_VERSE
」¶

示陳大廷¶

#+BEGIN_VERSE
「　相逢玉閣宛如舊意自投而機自扣笑我傳伊非別¶傳仍教薦取無聲臭
#+END_VERSE
」¶

贈劉鎮臺¶

#+BEGIN_VERSE
「　鵲印數搖邊月靜龍旗頻掣海雲開剛纔解玉歸林¶下又聽重頒紫詔來
#+END_VERSE
」¶

春日賀鄭副臺再鎮陽瓜¶

#+BEGIN_VERSE
「　鶯囀喬林山戴花重張威令鎮陽瓜柳營莫謂春寒¶甚自有錦袍指日加
#+END_VERSE
」¶

示本宗芶居士參誰字¶

#+BEGIN_VERSE
「　欲明教外別傳宗個裏工夫莫放鬆參得趙州誰字¶透三千七百盡皆同
#+END_VERSE
」¶

夜坐示眾¶

#+BEGIN_VERSE
「　案頭頻剪龍潭燭盞內多傾趙老茶公案重重評不¶盡又添明月上窗紗
#+END_VERSE
」¶

示六明善人¶

#+BEGIN_VERSE
「　昔年曾問先師道今日重參梅老禪大似吹毛三尺¶劍一番過火一番鮮
#+END_VERSE
」¶

示化池善人¶

#+BEGIN_VERSE
「　修竹勿論智和愚只貴精勤十二時辦得此心成一¶片火坑自是化蓮池
#+END_VERSE
」¶

復禪人霜月照禪心原韻¶

#+BEGIN_VERSE
「　雨餘風靜掩柴門七尺單前好息心突出凌霜一片¶月洗清禪浪幾千尋
#+END_VERSE
」
<pb:KR6q0561_J_010-0419a>¶

春日示眾¶

#+BEGIN_VERSE
「　陽春遍布天何言無限化機展目前會得千紅闕碧¶紫方知一以貫通焉
#+END_VERSE
」¶

示正白禪人¶

#+BEGIN_VERSE
「　茅屋三間綠水西荷衣松飯趣偏奇時來趺坐蒲團¶上聽得幽禽窗外啼
#+END_VERSE
」¶

登雞山¶

#+BEGIN_VERSE
「　光非水面與山阿未審諸人會也麼設使光從山水¶覓無山無水又如何
#+END_VERSE
」¶

示石鐘寺懷中禪人¶

#+BEGIN_VERSE
「　獅子林中松色寒猢猻梯上石頭尖等閒煉就驚人¶句對客何妨信手拈
#+END_VERSE
」¶

示淨明尼¶

#+BEGIN_VERSE
「　辭親割愛不非輕早晚工夫須自勤坐破迷雲心月¶皎十方界放淨光明
#+END_VERSE
」¶

示體虛禪者¶

#+BEGIN_VERSE
「　薙髮染衣業有年曾無半點俗緣牽一從廣佛棲禪¶後常有雲來代掩關
#+END_VERSE
」¶

示載空禪者¶

#+BEGIN_VERSE
「　妙年剃染此門中悲願弘深自不同果爾襟懷開闊¶大何難裝載太虛空
#+END_VERSE
」¶

示了凡禪者¶

#+BEGIN_VERSE
「　削髮為僧須了凡凡情了卻意悠然年來結屋龍潭¶上種得冰輪似鏡圓
#+END_VERSE
」¶

示妙宗居士¶

#+BEGIN_VERSE
「　心水常將盥掌中性香每把拈爐內一聲佛續一聲¶聲五蘊高山自粉碎
#+END_VERSE
」¶

示祥普善人¶

#+BEGIN_VERSE
「　暫拋火宅覓清涼來扣圓通大道場兩字法名親記¶莂任教苦海作慈航
#+END_VERSE
」
<pb:KR6q0561_J_010-0419b>¶

示晦心馬居士¶

#+BEGIN_VERSE
「　花明翠竹真如面月朗風清淨土天學佛若開如是¶眼西方即在個中圓
#+END_VERSE
」¶

示張夢蘭¶

#+BEGIN_VERSE
「　夜靜樓臺皆得月夏來池沼盡開蓮山僧無法與人¶說直指西方在目前
#+END_VERSE
」¶

示本真馬居士¶

#+BEGIN_VERSE
「　學道何妨火宅家舉杯動箸即生涯須知自性如如¶佛妻笑兒啼不礙他
#+END_VERSE
」¶

壽徐縣尉¶

#+BEGIN_VERSE
「　籌添海屋是今朝龜步庭前鶴舞霄堪笑道人無可¶祝拳頭拈起作蟠桃
#+END_VERSE
」¶

燦融禪人求偈¶

#+BEGIN_VERSE
「　出類英姿不等閒山邊水際已多年而今得繼曹溪¶脈應好乘時自策鞭
#+END_VERSE
」¶

登棲鶴樓上層¶

#+BEGIN_VERSE
「　日麗鳥啼春正幽攜僧信步陟層樓忽然上到最高¶處萬里風光一筆收
#+END_VERSE
」¶

遊新庵次韻勉主僧¶

#+BEGIN_VERSE
「　卜得蔬園闢草庵野雲孤鶴互交探閒中應把清幽¶惜莫負溪聲講法曇
#+END_VERSE
」¶

#+BEGIN_VERSE
「　祗林靜悄搆柴庵旨趣分明奚用探水石煙花皆是¶佛不須他處覓瞿曇
#+END_VERSE
」¶

示冰月禪孫¶

#+BEGIN_VERSE
「　蒲團竹椅最相應掩室跏趺慮自澄坐到風恬雲靜¶處當窗月湧一團冰
#+END_VERSE
」¶

示自圓李善人¶

#+BEGIN_VERSE
「　大道從來沒兩途那論裙釵與丈夫試看皎明深夜¶月萬派千江何處無
#+END_VERSE
」¶

寄雲如劉副戎
<pb:KR6q0561_J_010-0419c>¶

#+BEGIN_VERSE
「　開士禪心圓似月將軍寶劍白如霜了知個裏非同¶異虎帳憑教作道場
#+END_VERSE
」¶

寄數珠與劉夫人¶

#+BEGIN_VERSE
「　一自皈依不二門個中精進已年深寄來百八菩提¶子印證夫人奉佛心
#+END_VERSE
」¶

號鐵航禪人¶

#+BEGIN_VERSE
「　底事從來不覆藏拈香撥火露堂堂如能劈面承當¶去一任波心駕鐵航
#+END_VERSE
」¶

示嘯竹侍者¶

#+BEGIN_VERSE
「　室掩棲霞最上層松聲吟罷鳥聲吟只須聞到無聞¶處撒手從教嘯竹林
#+END_VERSE
」¶

書扇送別慈修禪者¶

#+BEGIN_VERSE
「　兩月盤桓尚未周不期歸去意還悠有人問到棲霞¶事信手還他一扇頭
#+END_VERSE
」¶

壽覺悟耆宿¶

#+BEGIN_VERSE
「　覺了生前悟已明又從雲外闢金鳴勝因無限籌難¶紀翻覆數來數不清
#+END_VERSE
」¶

壽慧穎西堂¶

#+BEGIN_VERSE
「　一粒金剛子最圓也知種在劫雲邊年年七月逢斯¶日燦爛光明照遠天
#+END_VERSE
」¶

寓金鳴題桂示眾¶

#+BEGIN_VERSE
「　寄跡金鳴秋正回園林一夜木犀開禪流欲識吾無¶隱薦取天香撲鼻來
#+END_VERSE
」¶

示一拳桂居士¶

#+BEGIN_VERSE
「　禪期解罷下東山遯跡金鳴擬學閒孰料依然閒不¶得拳頭為爾復重拈
#+END_VERSE
」¶

示古鏡霍居士¶

#+BEGIN_VERSE
「　一句話頭說與知精勤檢點莫教遲雖然古鏡光明¶有也要揩模十二時
#+END_VERSE
」¶

示空蘊曹善人
<pb:KR6q0561_J_010-0420a>¶

#+BEGIN_VERSE
「　居諸來去如馳驛個事勤參莫放逸識得持家非別¶人何愁五蘊不空寂
#+END_VERSE
」¶

示明懷善人¶

#+BEGIN_VERSE
「　八十餘年教子孫子孫事業已完成雖然撒手歸三¶寶要識其中不老人
#+END_VERSE
」¶

示輝之善人¶

#+BEGIN_VERSE
「　年將九十慕修行不必從他別問津一句彌陀作拄¶杖千尋彼岸任從登
#+END_VERSE
」¶

示培道善人¶

#+BEGIN_VERSE
「　操家七十有餘年今日回心歸大道六八願王勤¶持蓮池九品不難到
#+END_VERSE
」¶

示北海張居士¶

#+BEGIN_VERSE
「　而今欲透未生前打起精神莫放閒驀地疑團輕撲¶碎何難掉臂那重關
#+END_VERSE
」¶

示成之朱居士¶

#+BEGIN_VERSE
「　金刀舉起真機露玉尺拈時生面開會得這些親切¶意一針針是一如來
#+END_VERSE
」¶

壽鵬舉高居士¶

#+BEGIN_VERSE
「　聞道懸弧此日間愧無一物慶南山聊將劫外秪園¶果代作冰桃信手拈
#+END_VERSE
」¶

示定生戒子¶

#+BEGIN_VERSE
「　三衣一缽體中玄早晚參持莫教閒欲得戒光隨處¶放直須透過這重關
#+END_VERSE
」¶

贈于野黃居士¶

#+BEGIN_VERSE
「　勿論禪門與道儒直須扣己做工夫三家會合原歸¶一字姓何妨上祖圖
#+END_VERSE
」¶

示六和戒子¶

#+BEGIN_VERSE
「　舍那戒法不尋常曾發先賢性地香今日東山拈向¶汝一層光燦一層光
#+END_VERSE
」¶

示仁和戒子
<pb:KR6q0561_J_010-0420b>¶

#+BEGIN_VERSE
「　戒壇雖爾萬尋高破霧乘風莫憚勞若欲躋攀無上¶品最初一步要堅牢
#+END_VERSE
」¶

示大徹禪孫¶

#+BEGIN_VERSE
「　趁此青年勿放過吹毛寶劍急須磨直教磨得如風¶利殺活臨時莫放他
#+END_VERSE
」¶

示缽蓮禪孫¶

#+BEGIN_VERSE
「　自小歸根到我家而今已得著袈裟工夫早晚莫輕¶忽奪取瞿曇示眾花
#+END_VERSE
」¶

示林秀禪人¶

#+BEGIN_VERSE
「　撒手空門氣岸豪塵衣脫卻挂方袍而今若欲林增¶秀須借禪天法雨澆
#+END_VERSE
」¶

中秋茶餅寄祿藜和尚¶

#+BEGIN_VERSE
「　一枚餅子圓如鏡幾片山茶碎剪春趙老雲門藏不¶得和盤托向月中人
#+END_VERSE
」¶

贈長瑞劉夫人¶

#+BEGIN_VERSE
「　一曲哩囉唱有年幾回震徹劫初前相傳應是知音¶者不是知音詎肯傳
#+END_VERSE
」¶

復無相居士來韻¶

#+BEGIN_VERSE
「　遯跡東林那計年每逢佳客賦禪篇雖然此道無新¶舊幾個能知不變遷
#+END_VERSE
」¶

#+BEGIN_VERSE
「　半間竹榻倚雲眠花自耘耡籬自編有問西來鼻祖¶意棒頭血濺染青天
#+END_VERSE
」¶

#+BEGIN_VERSE
「　既爾江南曾遍參何妨在處樂悠然倘君不吝青雲¶步直上東山話夙緣
#+END_VERSE
」¶

壽赤松和尚¶

#+BEGIN_VERSE
「　闢得黔靈逼太空層山曲水盡依從弧懸此日花飛¶雨一座當軒繞象龍
#+END_VERSE
」¶

夏日送葉都閫陞任江南¶

#+BEGIN_VERSE
「　年餘美政冠黔天萬姓謳歌樂且便剛欲與君談底¶事榴花報任轉江南
#+END_VERSE
」
<pb:KR6q0561_J_010-0420c>¶

贈瑞彩周居士¶

#+BEGIN_VERSE
「　修行不在除葷酒秪貴當人信向真設使長齋纔了¶道蘇黃何以載傳燈
#+END_VERSE
」¶

壽周孺人八十¶

#+BEGIN_VERSE
「　不萌枝上果芬香顆顆拈來帶雪霜經歷韶華非八¶十同天同地結春長
#+END_VERSE
」¶

送瑞彩周居士之中州¶

#+BEGIN_VERSE
「　年餘叨護白雲窩些子無酬感愧多信手劈開東嶺¶月分君一半去滹沱
#+END_VERSE
」¶

送別彥士陳居士¶

#+BEGIN_VERSE
「　客歲相逢不盡歡今朝判袂十分難贈君一本棲霞¶錄攜去河南早晚看
#+END_VERSE
」¶

送別君選胡居士¶

#+BEGIN_VERSE
「　囊藏犀扇已年深頭角分明最有情聞道中州天氣¶熱贈君握去引風清
#+END_VERSE
」¶

送明空曹居士禮南海¶

#+BEGIN_VERSE
「　一架蒲團一緉鞋名山勝蹟踏春開欲窮南海真消¶息試聽潮音吼似雷
#+END_VERSE
」¶

示一源行者侍師遊南海¶

#+BEGIN_VERSE
「　峨嵋雞足已遊週今又侍師南海遊雖歷重重山與¶水可知萬派一源收
#+END_VERSE
」¶

示自照蔡善人¶

#+BEGIN_VERSE
「　家業豐隆大矣子孫繁衍優哉既然事事備足應須¶識取本來
#+END_VERSE
」¶

示湛目善人¶

#+BEGIN_VERSE
「　大道不分男女只貴當機薦取會得釵鐶即金修行¶事業備矣
#+END_VERSE
」¶

示清波善人¶

#+BEGIN_VERSE
「　修行要訪明師切莫依附盲者曾聞先哲嘉言近朱¶自是赤也
#+END_VERSE
」
<pb:KR6q0561_J_010-0421a>¶

示眾¶

#+BEGIN_VERSE
「　斷除妄想皆非趣向真如是病但得一念不坐活機¶處處圓應
#+END_VERSE
」¶

#+BEGIN_VERSE
「　如是迎賓待客與麼喫飯穿衣欲識本來面目窗前¶試聽鶯啼
#+END_VERSE
」¶

#+BEGIN_VERSE
「　成仙成佛虛名應馬應牛活計若能辦得此心縱不¶修持亦是
#+END_VERSE
」¶

#+BEGIN_VERSE
「　檻外池涵月皎窗前竹掃風清個事分明漏洩不須¶別處參尋
#+END_VERSE
」¶

#+BEGIN_VERSE
「　欲表僧中丈夫須效當年老盧焂忽花生碓觜始知¶一物原無
#+END_VERSE
」¶

示廣相張居士¶

#+BEGIN_VERSE
「　你的鼻孔遼天我的腳跟點地明明本自現成何必¶山僧授記
#+END_VERSE
」¶

示懷智禪人¶

#+BEGIN_VERSE
「　柳綠花紅妙相鶯啼燕語真宗若從他處尋覓依然¶錯過圓通
#+END_VERSE
」¶

示戴居易¶

#+BEGIN_VERSE
「　纔聽新蟬語樹又看白雪凌空怎似無陰陽地長年¶花綻枝紅
#+END_VERSE
」¶

示省幻段居士¶

#+BEGIN_VERSE
「　不期相晤鎮西向我攝心斂意既然省幻其中要識¶西來旨趣
#+END_VERSE
」¶

示巨修善人¶

#+BEGIN_VERSE
「　佛法個個不無何須向我問取提針舉剪歷然悟來¶無不是矣
#+END_VERSE
」¶

示默可善人¶

#+BEGIN_VERSE
「　迷時有修有證悟處無人無我欲透此個機關坐臥¶經行默可
#+END_VERSE
」¶

示覺天萬居士
<pb:KR6q0561_J_010-0421b>¶

#+BEGIN_VERSE
「　戎馬場中住腳香雲地上留心既有如斯信向覺天¶自是高登
#+END_VERSE
」¶

示空藏禪人¶

#+BEGIN_VERSE
「　禪觀精勤究梵章仔細看工夫成一片繼祖又何難
#+END_VERSE
」¶

示自曉蔡居士¶

#+BEGIN_VERSE
「　惡從心上發善自性中生善惡不思議菩提當下威
#+END_VERSE
」¶

示月湛王居士¶

#+BEGIN_VERSE
「　欲窮本有道工夫莫放過忽然心性徹一月湛清波
#+END_VERSE
」¶

示衣雲禪孫¶

#+BEGIN_VERSE
「　少小別雙親吾門好用心一朝參學辦任撫沒絃琴
#+END_VERSE
」¶

經壇傳公子請延生偈¶

#+BEGIN_VERSE
「　魚敲風裡韻磬響劫前音摘朵曇花贈錦堂百億春
#+END_VERSE
」¶

示開極禪者¶

#+BEGIN_VERSE
「　本來真面目無處不分明秋到雲天澹春來隴陌青
#+END_VERSE
」¶

示楊善人¶

#+BEGIN_VERSE
「　苦海無邊際長年漲慾波回頭即是岸不必問如何
#+END_VERSE
」¶

聯芳¶

付慧穎慶緒禪人¶

#+BEGIN_VERSE
「　一喝如雷吼法堂回天轉地不尋常與麼付柄龜毛¶拂隨處高登曲彔床
#+END_VERSE
」¶

付石林道輝禪人¶

#+BEGIN_VERSE
「　不負靈山曾有約於今特地始相投遼天拄杖親分¶付直攪魚龍莫教休
#+END_VERSE
」¶

付霞章海偉禪人¶

#+BEGIN_VERSE
「　侍我巾瓶三十年同甘苦樂志猶堅無生妙旨今朝¶付任爾流通紹祖先
#+END_VERSE
」¶

付紹南真解禪人¶

#+BEGIN_VERSE
「　一條白棒氣如王拄地撐天世莫雙今日當堂親授¶受大千無處不歸降
#+END_VERSE
」¶

付繼爾性堅禪人
<pb:KR6q0561_J_010-0421c>¶

#+BEGIN_VERSE
「　吾家一架沒絃琴遞代相傳彈到今非是等閒分付¶汝憑教四海接知音
#+END_VERSE
」¶

付正音海聞禪人¶

#+BEGIN_VERSE
「　十六年來不憚勞而今雖老志猶高師陽此去無他¶囑一脈流通在爾曹
#+END_VERSE
」¶

付大霖澄準禪人¶

#+BEGIN_VERSE
「　楚江放出個金鼇躍入紫池氣岸高今日東山與一¶棒興雲佈雨上青霄
#+END_VERSE
」¶

付法雨照潤禪人¶

#+BEGIN_VERSE
「　三尺吹毛膽氣昂匣中晝夜吐清光而今贈與英靈¶士殺活全提始自強
#+END_VERSE
」¶

付禪睦寂和禪人¶

#+BEGIN_VERSE
「　佛法而今不可模源流拂子塞溝渠闍黎既有超群¶志好把吾宗極力扶
#+END_VERSE
」¶

付溪舌寂宣禪人¶

#+BEGIN_VERSE
「　自從東嶺扣機緣抱志勻陽業有年拂柄今朝親付¶託中興祖道利人天
#+END_VERSE
」¶
¶
¶
¶

行由¶

壬寅春師住蓬萊永興禪院一日水月禪人率眾入¶
方丈請師行由師曰予之醜惡甚不堪言月曰也要¶
聞於大眾師曰予乃西蜀永川張氏子母吳氏命賦¶
丁丑正月三十寅時自幼惟好恬靜不喜繁華年五¶
歲父攜入黔讀四書未周偶遭世變九歲失怙學業¶
盡拋年十六患病月餘危劇瀕死自念無常迅速不¶
與人期若獲病愈定為剃染是夜三更夢立於片石¶
之上四維俱是墻壁無有出路怕怖慞惶忽聽外面¶
一人叫曰向這裏來俄而左壁崩倒子踴身出惺來
<pb:KR6q0561_J_010-0422a>¶
通身汗流病減大半天明以出家之志白母母即許¶
可復經月餘病即全瘥遂禮東山知如師薙髮年十¶
九雲遊於滇途中遇一老宿授以生從何來死從何¶
去話自此朝夕窮究未嘗間離年二十求受十戒於¶
闊浪大師二十一參本師於滇城師喜子樸素每以¶
青眼視之一日閱楞嚴經至第四卷富樓那問世尊¶
清淨本然云何忽生山河大地文中恍有入處遂呈¶
偈於師曰生從何來死從何去清淨本然山河大地¶
本師叱之厥後侍師往新興雲集寺值臘八即師座¶
下頓圓大戒命以維那一日師坐法堂予問生從何¶
來師豎拂子予曰死從何去師亦豎拂子予當下冰¶
釋了無疑滯乃呈頌曰生來死去問吾師覿面相酬¶
活潑機怪語奇言都不用秪將玉麈縱橫揮一日侍¶
師圍爐次師顧而問曰生從何來予曰春到花開師¶
曰死從何去予曰秋來葉落師曰即此便好呈頌予¶
口占曰鼻自直兮眼自橫有何死也有何生春來花¶
放秋凋葉歷歷明明不費尋師頷之次日書住山法¶
語贈予曰驅耕夫之牛奪饑人之食趯翻大海水拳¶
倒須彌盧生擒虎兕活捉獰龍猶未是衲僧本分而¶
今要具頂門正眼方纔作家山僧寓棋州(即新興州)西山¶
始識梅溪禪人有超群越眾之形呵佛罵祖之志山¶
僧權付法語指住山頭保養聖胎他日有末後句子¶
與汝道破囑囑己亥春辭師旋黔居東山一載庚子¶
冬同友照面山結茅辛丑冬本師抵黔之竇堡觀音¶
寺結制差雲嶔持書接予赴堂仍命維那一日命作¶
牧牛頌予信筆成十章師看畢贈以偈曰大器大根¶
連大葉撐天拄地豈尋常而今果熟馨香布邊界山¶
河不覆藏一日挂牌入室予進師舉臨濟示眾曰一¶
句語須具三玄門一玄門須具三要有權有用如何¶
是第一玄予曰明月常遊緣水間師曰如何是第二
<pb:KR6q0561_J_010-0422b>¶
玄予曰清風每對白雲談師曰如何是第三玄予曰¶
梅花獨放季冬天師曰如何是第一要予曰瞿曇指¶
上花含笑師曰如何是第二要予曰少林門首雪齊¶
腰師曰如何是第三要予曰德山棒下孤光皎師曰¶
三玄三要且置你向甚處見臨濟予便喝師便打予¶
復喝師復打予拂袖而出即呈頌曰三玄三要濟北¶
門庭隨方殺活在處縱擒雷轟電掃乾坤動浪湧波¶
騰海嶽昏棒頭落處兮星明月朗喝聲起處兮水綠¶
山青值佛成道日師撰曹溪正脈來源并聯芳偈師¶
兒哮吼震乾坤一喝鋒鋩海水渾今日老僧親囑付¶
栴檀林裏報吾恩付予予再四卻之師曰古人有言¶
智過於師方堪傳授難道老僧不識爾耶予不得已¶
即受之這般醜惡從來未舉向人今不負爾誠懇只¶
得盡情吐露未免塗污諸方耳也水月率眾一齊作¶
禮而退。¶
¶
¶
¶
¶
¶
¶

　　　戒子(寂貴寂本寂德普聯真修海湛德生寂聆明本真能祥超祥廣祥勝祥功)捐刻¶
　　本堂老和尚語錄第十卷附藏流通伏願戒光照¶
　　　穢邦淨土甘露潤枯槁群萌¶
　　　康熙戊寅歲季夏月吉旦¶
　　　　　　　　　板藏嘉禾楞嚴經坊¶
　　　　　　　　　嘉興(夏維寧張書瞻)寫刻¶
¶
¶
東山梅溪度禪師語錄卷第十終